---
title: "निस्बत"
date: "2020-12-08"
categories: 
  - "shayari"
tags: 
  - "nazm"
  - "poem"
---

हमें कब ये आरज़ू थी तेरी दास्ताँ में आते  
किसी एक सफ़हे पर हम दोनों के नाम आते  
नहीं थी हमारी ज़िद ये तेरी महफ़िलों में आयें  
बस इतना ही था काफ़ी दुश्मन न हम कहलाते

मेरी सुबह के उजाले, मेरे शब का चैन ले कर  
तेरी याद चाहती थी, मुझे फिर से कैद करना  
क़ैदी रहे बहुत दिन, तेरी याद के कफ़स में  
जो निकल के आ गए हैं, नई लग रही है दुनिया

हुई तेरे दम से जितनी भी दुनिया भर से निस्बत  
मझे राह अपनी आसाँ उनसे भी कुछ हुई है  
तू अजनबी के शानों पे सर रखे हो बेशक़  
मुझे है खुशी कि तुझसे वाबस्तगी रही है

― प्रकाश

\[ सफ़हा - page,  
कफ़स - prison,  
निस्बत - connection,  
शानों - shoulders \]
